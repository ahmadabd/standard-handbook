# مقدمه: دلیل اهمیت یادگیری برنامه‌نویسی و استانداردهای برنامه‌نویسی

-----------------------

### از دلایل اهمیت برنامه‌نویسی:

##### **زبان برنامه‌نویسی به زبان مشترک آینده تبدیل خواهد شد.** 

پیشرفت هوش‌مصنوعی، اینترنت‌اشیا و بسیاری دیگر از تکنولوژی‌هایی که با استفاده از برنامه‌نویسی بوجود آمده‌اند باعث اتوماتیک‌سازی شدن کارها و همچنین بیکارشدن هزاران نفر شده‌اند، اما این پیشرفت‌ها موقعیت‌های شغلی بسیاری را نیز بوجود آورده‌اند.

در دنیای امروزه که رایانه به عضوی جدایی‌ناپذیر از زندگی روزمره ما تبدیل  شده است دانستن برنامه‌نویسی بسیار با اهمیت است.

فرقی نمی‌کند در چه رشته دانشگاهی تحصیل می‌کنید یا مشغول کار در چه زمینه‌ای هستید, دانستن برنامه‌نویسی می‌تواند شما را در خلق ایده‌های جدید برای پیشرفت در کارها یا آماده کردن و تحلیل مقالات علمی کمک کند و یا باعث افزایش سرعت پیشرفت علمی یا کاری شما شود.

یادگیری برنامه‌نویسی فقط برای سازندگان نرم افزار‌ها نیست.

####  همانطور که استیو جابز می‌گوید :

>  تمام مردم باید برنامه‌نویسی یاد بگیرند، چون برنامه‌نویسی به شما یاد می‌دهد که چگونه فکر کنید.

----------------------------------

فرقی نمی‌کند در چه زمینه‌ای مشغول به کار هستید دانستن برنامه‌نویسی باعث برتری شما نسبت به دیگران می‌شود.

*این گفته ی **لیلا سِکا*** مدیر ارشد در *Salesforce* (شرکت سان‌فرانسیسکویی که در زمینه‌ی پرداش ابری فعالیت می‌کند) می‌باشد، او همچنین در مصاحبه‌ای با بیزینس انسایدرز اذعان کرد که ندانستن برنامه‌نویسی از بزرگ‌ترین اشتباهات زندگی اوست.

#### لیلا سکا همچنین می‌گوید:

>  کد و برنامه‌نویسی، زبان کامپیوتر است؛ من می‌خواهم با کامپیوتر صحبت کنم و زبانش را یاد بگیرم. یادگیری برنامه‌نویسی باعث موفقیت بیشتر در کار من خواهد شد.

امروزه  پیشرفت تکنولوژی و نفوذ آن در دیگر زمینه‌های علمی شما را ملزم می‌کند  که حتی اگر توسعه دهنده‌ نرم‌افزار نیستید شروع به یادگیری برنامه‌نویسی و  مفاهیم ابتدایی تکنولوژی‌هایی مانند **api**, **web**, **cloud**  و ... کنید.



## اما این کار چه سودی می‌تواند داشته باشد؟

- **افزایش خلاقیت**
- **یادگیری تکنیک حل مشکل**
- **درک بهتری از تکنولوژی**
- **توانایی در گفتار تخصصی**

دانستن برنامه‌نویسی می‌تواند به شما کمک کند که راهکاری برای ساده کردن بخشی از کارهایی که روزانه انجام می‌دهید طراحی کنید یا ایده‌ای را که مدتها در ذهن دارید را پیاده‌سازی کنید و یا تحلیل کنید که چقدر یک ایده  قابل پیاده‌سازی است و همچنین چه هزینه ای برای اجرا نیاز دارد.

-----------------------------------

## چرا کد نویسی بصورت استاندارد توصیه میشود؟

کدنویسی بصورت استاندارد فقط توصیه نمی‌شود بلکه ضروری و لازم است.

نرم‌افزار‌های بزرگ و پرکاربرد توسط یک شخص و در زمان اندکی ساخته نشده‌اند, یک نرم‌افزار از اولین روزی که شروع به رشد می‌کند تا وقتی که به بلوغ میرسد و مورد استفاده همگان قرار می‌گیرد هر روز بزرگ و بزرگتر می‌شود , بارها تغییر می‌کند, برنامه‌نویسان مختلفی روی آن کار می‌کنند و حتی ممکن است بارها بازنویسی شود.

اگر کدها درهم باشند, نام متغیرها, توابع و دیگر اجزای کد بی‌معنی باشد هرگز یک نرم افزار رشد نمی‌کند زیرا درک و فهم کد دیگران سخت و وقت گیر خواهد شد. در این شرایط  حتی فهم وتغییر کدی که مدتی قبل خودمان نوشته‌ایم نیز بسیار دشوار خواهد بود.

اگر **لینوس توروالدز** در هنگام نوشتن کرنل لینوکس کدی نامرتب و غیر‌استاندارد می‌نوشت هرگز کرنل لینوکس به نقطه‌ای که در حال حاضر در آن قرار دارد می‌رسید؟ **هرگز**

#### در این شرایط استفاده از یک استاندارد جامع واجب است. 

> رعایت استانداردها باعث ایجاد کدی مرتب, قابل فهم و حرفه‌ای می‌شود.

