# مقدمه: دلیل اهمیت برنامه نویسی و استانداردها

-----------------------

### از دلایل اهمیت برنامه نویس:

**زبان برنامه نویسی به زبان مشترک آینده تبدیل خواهد شد.** 

پیشرفت هوش مصنوعی، اینترنت اشیا و بسیاری دیگراز تکنولوژی ها که استفاده از برنامه نویسی بوجود آمده اند  باعث اتوماتیک شدن کارها و بیکارشدن میلیونها نفر شده اند، اما موقعیت های شغلی بسیاری نیز بوجود آورده است.

در دنیای امروزه که رایانه به عضوی جدایی ناپذیر از زندگی روزمره ما تبدیل  شده است دانستن برنامه نویسی بسیار با اهمیت است. 

یادگیری برنامه نویسی فقط برای سازندگان نرم افزار ها نیست.

 همانطور که استیو جابز می‌گوید :

>  **تمام مردم باید برنامه‌نویسی یاد بگیرند، چون برنامه‌نویسی به شما یاد می‌دهد که چگونه فکر کنید.**

فرقی نمی کند در چه زمینه ای مشغول به کار هستید دانستن برنامه نویسی باعث برتری شما نیست به دیگران میشود.

*لیلا سِکا* مدیر ارشد در *Salesforce* (شرکت سان‌فرانسیسکویی که در زمینه‌ی پرداش ابری فعالیت می‌کند)، در مصاحبه‌ای با بیزینس انسایدرز اذعان کرد که ندانستن برنامه‌نویسی از بزرگ‌ترین اشتباهات زندگی اوست.

او همچنین می‌گوید:

>  **کد و برنامه‌نویسی، زبان کامپیوتر است؛ من می‌خواهم با کامپیوتر صحبت کنم و زبانش را یاد بگیرم. یادگیری برنامه‌نویسی باعث موفقیت بیشتر در کار من خواهد شد.**

امروزه  پیشرفت تکنولوژی و نفوذ آن در دیگر زمینه های علمی شما را ملزم میکند  که حتی اگر توسعه دهنه ی نرم افزار نیستید شروع به یادگیری برنامه نویسی و همچنین به یادگیری مفاهیم این ابتدایی تکنولوژی هایی مانند **api**, **web**, **coud**  و ... کنید.



## اما این کار چه سودی میتواند داشته باشد؟

- **افزایش خلاقیت**
- **یادگیری تکنیک حل مشکل**
- **درک بهتری از تکنولوژی**
- **توانایی در گفتار تخصصی**

دانستن برنامه نویسی میتواند به شما کمک کند که راهکاری برای ساده کردن بخشی از کاری که روزانه انجام میدهید طراحی کنید یا ایده ای را که مدتها در ذهن دارید را پیاده سازی کنید و یا تحلیل کنید که چقدریک ایده  قابل پیاده سازی است و همچنین چه هزینه ای برای اجرا نیاز دارد.

-----------------------------------

## چرا کد نویسی استاندارد توصیه میشود؟

کدنویسی بصورت استاندارد فقط توصیه نمیشود بلکه ضروری و لازم است.

نرم افزار های بزرگ و پرکاربرد توسط یک شخص و در زمان اندکی ساخته نشده اند, یک نرم افزار ازاولین روزی که شروع به رشد میکند تا وقتی که به بلوغ میرسد و مورد استفاده همگان قرار میگیرد هر روزبزرگ و بزرگتر میشود , بارها تغییر میکند, برنامه نویسان مختلفی روی آن کار میکنند و حتی ممکن است بارها بازنویسی شود.

اگر کدها درهم باشند, نام متغیرها, توابع و دیگر اجزای کد بی معنی باشد هرگز یک نرم افزار رشد نمیکند زیرا درک و فهم کد دیگران سخت و وقت گیر میشود و در این شرایط  حتی فهم وتغییر کدی که مدتی قبل خودمان نوشته ایم نیز بسیار دشوار میشود.

اگر لینوس توروالدز در هنگام نوشتن کرنل لینوکس کدی نامرتب و غیر استاندارد مینوشت هرگز کرنل لینوکس به نقطه ای که در حال حاضر در آن قرار دارد میرسید؟ هرگز

در این شرایط استفاده از یک استاندارد جامع واجب است. 

> **رعایت استانداردها باعث ایجاد کدی مرتب, قابل فهم و حرفه ای میشود.**